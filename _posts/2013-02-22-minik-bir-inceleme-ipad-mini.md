---
id: 728
title: 'Minik bir inceleme: iPad Mini'
date: 2013-02-22T22:54:38+02:00
author: Murat Eray KORKMAZ
layout: post
guid: http://www.murateray.com/?p=728
permalink: /minik-bir-inceleme-ipad-mini/
Views:
  - "566"
wpb_post_views_count:
  - "6177"
custom_sidebar:
  - ""
saturn_post_views:
  - "71"
image: /wp-content/uploads/2013/02/kapak_ipadmini.jpg
categories:
  - Mobil Cihazlar
tags:
  - apple
  - inceleme
  - ipad 2
  - ipad mini
  - karşılaştırma
---
Netbook olayına en başından beri anlam verememişimdir. -Her çıkan teknolojik ürün gibi- bir adet netbook edinmeyi de çok istemişimdir, kabul ediyorum. Ancak yine de kullanım açısından çok mantıksız cihazlar olduğunu düşünmüşümdür hep.

Ekranları küçüktü &#8211;_gerçi sonradan 12&#8243; boyutlarına ulaştılar-_, donanımları zayıftı ve çok hantal çalışıyorlardı, şarj süreleri çok kısaydı, vb. şeklinde uzayıp giden bir çok olumsuz tarafı vardı. Küçük/hafif, taşıması kolay olarak lanse edilen cihazların adaptörleri &#8211;_ve bunların ağırlıkları_&#8211; neredeyse cihaz kadardı. Kolay taşınabilir, her yerde her an kullanılabilir denilen cihazları şarj etmeden 3 saat kullanmak mucizeydi. Sonradan bu süreler de 5-6 saatlere kadar ulaştı, ekranlar büyüdü, performansları arttı. Buna bağlı olarak da fiyatları normal notebook seviyesine ulaşmıştı. Bu sefer de &#8220;E bunu alacağıma notebook alayım bari.&#8221; düşüncesi ağır basmaya başlamıştı. Nitekim piyasada tabletlerin de yaygınlaşması ve kabul görmesiyle birlikte netbookların da sonu <a title="Netbook market ends." href="http://www.gadgetsmagazine.com.ph/news/netbook-market-ends-in-2012-asus-ends-eee-pc-production-with-acer-following-close-behind.html" target="_blank">geldi</a>. 2007&#8217;nin ortalardaın <a title="Asus Eee PC" href="http://en.wikipedia.org/wiki/Asus_Eee_PC" target="_blank">Asus Eee PC</a> ile başlayan netbook furyası 2012 yılı itibariyle sona erdi. Netbook yerine gelen yeni ürün ise <a title="Ultrabook" href="http://en.wikipedia.org/wiki/Ultrabook" target="_blank">Ultrabook</a>; o ayrı bir konu.

<!--more-->

Ne kadar sahip olmak istesem de uygun koşullar oluşmadığından netbook al(a)madım. Muhtemelen bana kalsaydı tablet de alacak değildim. Yüksek lisans tezlerinin teslimine yakın, Emrah&#8217;larda çalıştığımız?! bir gecenin sabahında ilginç bir e-posta ile uyandım. Mart 2011&#8217;de piyasaya çıkmış olan iPad 2, <a title="Bilkom" href="http://www.bilkom.com.tr" target="_blank">Bilkom</a>&#8216;da satışa sunulacaktı. Saat 10:00&#8217;da sipariş verilecekti. O ara ne oldu, nasıl oldu anlamadım. Emrah&#8217;ı uyandırdım ve birbirimizi gaza getirerek iki adet 32 GB / 3G / Siyah modelden satın aldık. Bu kadar.

Çok da ihtiyacım olmayan bir ürün alırken ilginç bir ruh hali içerisinde oluyorum. Tam sipariş verene kadar içimi büyük bir heyecan ve mutluluk kaplarken, tam ödemeyi yaptığım an hafif bir ürperti hissediyorum: N&#8217;ptım ben? Ne gereği vardı? Ve sonra ürün elime geçince, kutusunu açarken yeniden mutluluk anı.

Konuyu dağıtmayayım. Çok da ihtiyacım yoktu diyebilirim, nerede/ne için kullanacaktım ki diyebilirim. Zaten boşuna demiyorlar:

> İhtiyacımız olduğunu bilmediğimiz cihazlar üretiyor ve sonra onlarsız yaşayamıyoruz.

Hatta öyle bir an geliyor ki artık biz cihazlarımıza değil cihazlarımız bize sahip oluyor; dikkat etmek lazım 🙂

<img loading="lazy" class="aligncenter size-full wp-image-1699" src="https://i0.wp.com/www.murateray.com/wp-content/uploads/2013/02/kole.jpg?resize=316%2C500" alt="Elektronik Aletlerin Kölesiyiz" width="316" height="500" data-recalc-dims="1" /> 

İhtiyaç meselesi elbette ki tartışılır ama tablet kullanmaya başladıktan bir süre sonra gerçekten netbookların ne kadar anlamsız cihazlar olduğunu daha iyi anladım.

Netbook-tablet tartışmasını bir kaç arkadaşla yapmışımdır. Her şeyden önce şunu kabullenmek gerekiyor. Hiç bir cihaz herkes için mükemmel değildir. Herkes için doğru cihaz diye bir şey olsaydı şu çeşit çeşit bilgisayar/tablet formları olmazdı. Tek bir ürün olurdu. Öncelikle amaçları iyi belirlemek gerekiyor. Alacağınız cihazı ne için kullanacaksınız? Ve bu amaçlarınızı gerçekleştirecek cihaz, sizin için gerçekten uygun cihaz mı? Bunları belirledikten sonra da en verimli cihazı bulup almak gerekiyor.

Tablet ne işime yaracaktı ki diyordum ya? Nisan sonu almıştım sanırım tableti. O günden sonra evde daha masaüstü/dizüstü bilgisayar kullanımım giderek azaldı. Zira o cihazları açmak/kullanmak yoruyordu beni. Evde yaptığım işlemler gayet basitti: İnternete gir, bir şeyler oku, bir şeyler yaz. Bu kadar. Temel fonksiyonlar. Ve üstelik bunları gayet konforlu bir biçimde yapabiliyordum. O günden sonra da tablet neredeyse hayatımın büyük bir bölümünü kapladı. Çeşitli yazılımlarla birlikte bilgisayara olan ihtiyacım da giderek azaldı.

iPad Mini çıktığı dönemde <a title="Gökenzi" href="http://gokenzi.tumblr.com/" target="_blank">Gökhan</a>&#8216;ın kuzeni Amerika&#8217;dan geliyordu. Fırsat bu fırsat, çıktığı dönemde kendim için 16 GB&#8217;lık siyah bir iPad Mini siparişi verdim. 1 aya yakın bir sürenin sonunda elime <a title="iPad Mini'm geldi." href="https://twitter.com/muraterayk/status/271231516615532545/" target="_blank">ulaştı</a>.

Her ne kadar yazıda inceleme demişsem de bu bir inceleme yazısı değildir. Zaten üzerinden geçmiş kaç ay. İnternette onlarca yazılı/görsel inceleme mevcut. Ben daha çok büyük ekran/küçük ekran ve kullanım konusunda bir kaç kelam etmek istemiştim.

Hali hazırda bir iPad kullanıcısıydım ve teknik özelliklerine baktığımızda iPad Mini ile iPad 2&#8217;nin donanımları neredeyse birbirinin tamamen aynısıydı. Yani aslında ne gerek vardı ki? Ama işte insan durduramıyor kendini!

<img loading="lazy" class="aligncenter size-full wp-image-1701" src="https://i0.wp.com/www.murateray.com/wp-content/uploads/2013/02/ShutUp.jpeg?resize=500%2C313" alt="Neyim Varsa Al" width="500" height="313" data-recalc-dims="1" /> 

Genel olarak kabul gören bilgisayarların içerik üretimi için tablet ve cep telefonları başta olmak üzere mobil cihazların içerik tüketimi için kullanıldığı yönündeydi. Ben aktif olarak iPad 2&#8217;yi yazmak amacıyla da kullanıyordum. Özellikle klavyeye Türkçe karakterlerin de geldiği güncellemeyle birlikte iPad serisi içerik üretiminde de kullanılacak bir cihaz oldu. Üstelik sadece yazı değil, &#8211;_mutlaka ki bilgisayardaki gibi geniş değil ama kabul edilebilir seviyede-_ fotoğraf ve videolar için de çok başarılı düzenleme programları mevcut. iPad Mini ise maalesef _abisi kadar_ üretimde başarılı değil bence. Ekranı küçük, rahat yazma konusunda benim gibi kocaman elleri olanlar sıkıntı yaşıyor ve iPad&#8217;teki gibi rahat yazım imkanı vermiyor. Bu da -benim gibi- yazmak amaçlı olarak da tableti kullananların iPad Mini gibi küçük ekranlı tabletlerden uzak durması gerektiği anlamına geliyor.

<img loading="lazy" class="aligncenter size-full wp-image-1702" src="https://i0.wp.com/www.murateray.com/wp-content/uploads/2013/02/ipadmini_0.jpg?resize=489%2C500" alt="iPad 2 vs iPad Mini" width="489" height="500" data-recalc-dims="1" /> 

iPad Mini ile birlikte bir adet de kırmızı <a title="Apple iPad Mini Smart Cover Product Red" href="http://www.apple.com/ipad/accessories/" target="_blank">Smart Cover</a> aldım. Gereksiz gibi görünse de gerçekten kullanımına göre çok fonksiyonel/faydalı oluyor. Lakin iPad Mini&#8217;nin smart coverı iPad&#8217;inki gibi değil kesinlikle; değineceğim.

<img loading="lazy" class="aligncenter size-full wp-image-1703" src="https://i2.wp.com/www.murateray.com/wp-content/uploads/2013/02/ipadmini_1.jpg?resize=700%2C467" alt="iPad Mini Kutusu" width="700" height="467" data-recalc-dims="1" /> 

Kutu ve paket içeriği her zamanki gibi sade. İçerisinde ufak bir kullanım kılavuzu, şarj aleti, veri aktarım kablosu çıkıyor, bu kadar. Tek sorun Amerika&#8217;dan geldiği için adaptör Türkiye&#8217;deki prizlere uygun değil. O da ufak bir aparatla hallolabiliyor.

<img loading="lazy" class="aligncenter size-full wp-image-1704" src="https://i1.wp.com/www.murateray.com/wp-content/uploads/2013/02/ipadmini_2.jpg?resize=700%2C467" alt="iPad Mini Kutu İçeriği" width="700" height="467" data-recalc-dims="1" /> 

iPad Mini&#8217;de Apple iPhone 5 ile birlikte tanıttığı yeni bağlantı arabirimi, <a title="Lightning" href="http://en.wikipedia.org/wiki/Lightning_(connector)" target="_blank">Lightning</a>&#8216;i kullanıyor. Çıkan kablo da Lightning ucu mevcut. 30-pin konnektöre göre hem daha ufak hem de çift taraflı olarak kullanılabiliyor.

<img loading="lazy" class="aligncenter size-full wp-image-1705" src="https://i0.wp.com/www.murateray.com/wp-content/uploads/2013/02/ipadmini_3.jpg?resize=700%2C467" alt="iPad Mini Şarj Aleti" width="700" height="467" data-recalc-dims="1" /> 

Lightning girişinin sağında ve solunda iki adet hoparlör mevcut ve stereo ses çıkışı verebiliyor.

<img loading="lazy" class="aligncenter size-full wp-image-1706" src="https://i2.wp.com/www.murateray.com/wp-content/uploads/2013/02/ipadmini_4.jpg?resize=700%2C467" alt="iPad Mini Lightning Portu" width="700" height="467" data-recalc-dims="1" /> 

Kasa, iPad Mini ile birlikte değişti. Yine alüminyum fakat iPad&#8217;lerin aksine bu sefer sadece ön çerçeve değil aynı zamanda arka taraf da çift renkli satışa sunuldu. Şu iPad alıyor olsam beyaz tercih ederim desem de yine siyahın cazibesine karşı koyamadım. Arka yüzeyinin mat siyah rengi çok hoşuma gitti. iPhone 5&#8217;in siyah modelini kullananların genel şikayet çok kolay bir şekilde cihazın çiziliyor olması yönünde idi ve bu yüzden beyaz alınması tavsiye ediliyordu. Belki telefon gibi koşullarda kullanmadığımdandır, bilmiyorum, ama ben çizilme ile ilgili bir probleme rastlamadım şimdilik. Diğer taraftan beyazını da gördüm. O da çok güzel duruyor 🙂

<img loading="lazy" class="aligncenter size-full wp-image-1707" src="https://i1.wp.com/www.murateray.com/wp-content/uploads/2013/02/ipadmini_5.jpg?resize=700%2C467" alt="iPad Mini Yan Görünüş" width="700" height="467" data-recalc-dims="1" /> 

Smart cover, gerçekten çok kullanışlı. Hem yazarken ve/veya bir şeyler izlerken tableti uygun pozisyonlarda kullanabilmek için hem de ekranı koruması anlamında gayet başarılı. Cihazı da çok kalınlaştırmıyor/ağırlaştırmıyor.

<img loading="lazy" class="aligncenter size-full wp-image-1708" src="https://i2.wp.com/www.murateray.com/wp-content/uploads/2013/02/ipadmini_6.jpg?resize=700%2C467" alt="iPad Mini Smart Cover" width="700" height="467" data-recalc-dims="1" /> 

Normal smart coverlarda kullanılandan farklı bir mekanizma mevcut. Yine mıknatıslarla tutturuluyor cihaza. Fakat bu sefer ek metal bir parça yerine yine plastikten bir bölümle direkt olarak cihaza tutturuluyor.

<img loading="lazy" class="aligncenter size-full wp-image-1709" src="https://i2.wp.com/www.murateray.com/wp-content/uploads/2013/02/ipadmini_8.jpg?resize=700%2C467" alt="Smart Cover Katlama" width="700" height="467" data-recalc-dims="1" /> 

Ayrıca, iPad&#8217;ler için olanında farklı olarak 4 değil 3 katlanabilir bölüm var. Yatay konumda problem olmasa da özellikle dikey kullanımda normal smart coverlar kadar verimli değil. Özellikle film/dizi seyrederken rahatsızlık veriyor. Eskisine nazaran daha çok geriye yatıyor ve bu da oturur pozisyonda değilseniz görüntünün daha koyu görünmesine neden oluyor.

<img loading="lazy" class="aligncenter size-full wp-image-1710" src="https://i2.wp.com/www.murateray.com/wp-content/uploads/2013/02/ipadmini_9.jpg?resize=700%2C467" alt="Smart Cover Kullanımı" width="700" height="467" data-recalc-dims="1" /> 

Ekran kalitesi iPad 2&#8217;den bir parça daha iyi. Çözünürlük aynı (_1024&#215;768_) olmakla beraber daha küçük boyutlarından dolayı nispeten daha keskin görüntü veriyor. Ama yine de bir <a title="Retina Ekran" href="http://en.wikipedia.org/wiki/Retina_Display" target="_blank">retina ekran</a> değil tabiki.

<img loading="lazy" class="aligncenter size-full wp-image-1711" src="https://i0.wp.com/www.murateray.com/wp-content/uploads/2013/02/ipadmini_10.jpg?resize=700%2C467" alt="iPad Mini Ekranı" width="700" height="467" data-recalc-dims="1" /> 

<img loading="lazy" class="aligncenter size-full wp-image-1712" src="https://i2.wp.com/www.murateray.com/wp-content/uploads/2013/02/ipadmini_11.jpg?resize=700%2C467" alt="iPhone Retina Ekranı" width="700" height="467" data-recalc-dims="1" /> 

Sanal klavye küçük; en azından bana göre. Küçülen ekran boyutuyla birlikte ister istemez klavye tuşlarının da boyutları küçülmüş vaziyette. Bu da yazarken büyük el/parmaklılar için işleri bir parça zorlaştırıyor. iPad&#8217;de çok daha rahat/hızlı/10 (_tamam hadi 7 olsun_) parmakla yazabilirken iPad Mini&#8217;de telefonla yazarmış (tamam hadi biraz daha hızlı olsun) gibi oluyor.

<img loading="lazy" class="aligncenter size-full wp-image-1713" src="https://i2.wp.com/www.murateray.com/wp-content/uploads/2013/02/ipadmini_12.jpg?resize=700%2C467" alt="iPad Mini Klavye" width="700" height="467" data-recalc-dims="1" /> 

<img loading="lazy" class="aligncenter size-full wp-image-1714" src="https://i0.wp.com/www.murateray.com/wp-content/uploads/2013/02/ipadmini_13.jpg?resize=700%2C467" alt="iPad Mini vs iPhone Klavye Karşılaştırması" width="700" height="467" data-recalc-dims="1" /> 

Ve tabiki pil ömrü. Boyutlarına rağmen oldukça başarılı bir iş çıkarıyor. Farklı zamanlarda aldığım ekran görüntüleri şöyle:

<img loading="lazy" class="aligncenter size-medium wp-image-1715" src="https://i2.wp.com/www.murateray.com/wp-content/uploads/2013/02/sarj1.png?resize=300%2C61" alt="sarj1" width="300" height="61" data-recalc-dims="1" /><img loading="lazy" class="aligncenter size-medium wp-image-1716" src="https://i0.wp.com/www.murateray.com/wp-content/uploads/2013/02/sarj2.png?resize=300%2C91" alt="sarj2" width="300" height="91" data-recalc-dims="1" /><img loading="lazy" class="aligncenter size-medium wp-image-1717" src="https://i0.wp.com/www.murateray.com/wp-content/uploads/2013/02/sarj3.png?resize=300%2C68" alt="sarj3" width="300" height="68" data-recalc-dims="1" /> 

Genel olarak eve geldikten sonra her türlü işimi (yazı oku, yazı yaz, internette dolaş, facebook/twitter vs çok mühim sosyal mecralara göz at, film/dizi seyret) tablette yapıyorum ve bunları her akşam yapıyorum. Zaman zaman oyun oynamışlığım da oluyor elbette.

Toparlamak gerekirse

  * <span style="line-height: 15px;">Eğer amacınız bir şeyler okurum, internette gezerim, çok ciddi bir yazma işim olmaz yönünde ise 7&#8243;&#8216;lik tabletler en mantıklı cihazlar. Formları küçük, hafif, tek elle kullanımları daha kolay, taşıma konusunda çok daha pratikler.</span>
  * Eğer yazmak, kullanım amaçlarınızın başında geliyor ise büyük ekranlı tabletlere yönelmekte her zaman için fayda var. Benzer şekilde çektiğim fotoğrafları/videoları da ben tablette düzenlerim diyorsanız büyük ekranlı bir tablet işinize daha çok yarayacaktır.
  * Çok seyahat ediyorsanız, her iki boyuttaki tabletleri deneyip öyle karara varmek en iyisi. Yolda okurum, yazarım, sunum hazırlarım, toplantıda notlar alırım diyorsanız küçük ekranlı tabletler hafifliği ve taşınabilirliği konusunda tercih edilebilir. Ama uzun süreli yazı yazılması halinde harici bir klavye kullanmazsanız sıkıntı yaşatabilir.
  * Bahsettiğim gibi bir şey okumak için, internette gezinmek için çok başarılı olduğu gibi film/dizi seyretmek için de (<a title="DiziMag" href="http://www.dizi-mag.com" target="_blank">DiziMag</a> seviyoruz seni!) çok başarılı. Ses seviyesi gayet yeterli. Gerek intenetten gerekse de kendi dahili hafızasından oynattığım &#8211;_ki HD filmler de mevcut; ne gereği varsa?_&#8211; filmlerde herhangi bir takılma yaşamadım. Bahsettiğim gibi tek dezavantaj smart coverın yatar pozisyonda seyretmeye imkan vermemesi, o kadar.
  * Kamerası oldukça başarılı. Ön kamerası yine kötü de olsa, arka kamera gayet tatmin edici sonuçlar verebiliyor. Tabi bu yine de tabletle etrafta fotoğraf çekerken komik göründüğü gerçeğini değiştirmiyor.
  * Performansı gayet başarılı/yeterli. Abileriyle boy ölçüşebilecek durumda.
  * Pil ömrü gerçekten çok çok iyi. Daha küçük olmasına rağmen pil ömrü olarak yine abileriyle  aynı sürelere kadar kullanılabiliyor.

iPad Mini, Apple&#8217;ın 7&#8243; boyutlarındaki mini tablet pazarına girişi için atılmış ilk adımdı. Aslında 1. jenerasyona Mini&#8217;yi almak çok da mantıklı değil(di). Düşük çözünürlüklü ekranı ve 2 yıl öncesine ait teknolojisiyle çok da cezbedici durmuyordu. Lakin test sonuçları abileriyle gayet yarışabileceğini gösteriyordu. Benzer şekilde küçük/hafif formlarının yanı sıra inanılmaz bir pil süresi performansı var. Farklı zamanlarda yaptığım testlerde neredeyse 1 haftaya yakın bir süre kullanım olanağı sundu.

Eğer ki küçük bir tablet almayı planlıyorsanız duyurulmasına kesin gözüyle bakılan retina ekranlı iPad Mini&#8217;leri bekleyin. Ve hatta yeni -5.- jenerasyon iPad&#8217;leri de görmeden karar vermeyin. Söylentilere göre yeni iPad&#8217;in formları da iPad Mini gibi olacak. Daha hafif ve daha ince olacağı yönünde genel bir beklenti var.

Memnun muyum?

<p style="padding-left: 30px;">
  Elbette ki.
</p>

Tavsiye eder miyim?

<p style="padding-left: 30px;">
  Muhakkak.
</p>