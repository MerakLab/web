---
id: 722
title: 'Tongue Fu: Sözlü Dövüş Sanatı'
date: 2013-02-19T22:41:33+02:00
author: Murat Eray KORKMAZ
layout: post
guid: http://www.murateray.com/?p=722
permalink: /tongue-fu-sozlu-dovus-sanati/
Views:
  - "966"
wpb_post_views_count:
  - "491"
custom_sidebar:
  - ""
saturn_post_views:
  - "234"
image: /wp-content/uploads/2013/02/kapak_tartisma.jpg
categories:
  - Kitap
tags:
  - iletişim
  - kişisel gelişim
  - kitap
  - tartışma
---
<a title="Tongue Fu!" href="http://www.idefix.com/kitap/tongue-fu-sozlu-dovus-sanati-sam-horn/tanim.asp?sid=URW41WNLDF3FMSB1TOBZ" target="_blank">Tongue Fu!</a>

<a title="Sam Horn" href="http://www.samhornpop.com" target="_blank">Sam Horn</a>&#8216;un &#8220;Sözlü Dövüş Sanatları&#8221;na dair anlattıklarını topladığı, aynı isimli yaptığı sunum ve seminerlerden derleyerek oluşturduğu ilk kitabına verdiği isim. Bir arkadaşın kütüphanesinde gördüm. Tıpkı adı gibi pembe kapağıyla da dikkat çekiyordu.

<!--more-->

<img loading="lazy" class="aligncenter size-full wp-image-1693" src="https://i2.wp.com/www.murateray.com/wp-content/uploads/2013/02/tongue_fu.jpg?resize=200%2C317" alt="Tongue Fu" width="200" height="317" data-recalc-dims="1" /> 

Konusu ilginç gelmişti. Zaman içinde fırsat buldukça elime alıp okudum, okudukça da çeşitli notlar aldım. Bazı kitaplar vardır. Elinize alırsınız ve bir solukta okunur ve biter. Bu öyle bir kitap değil. Zamana yaymak, sindire sindire okumak, dersler çıkarmak gerekiyor. Sıkıcı da değil. Kısa, kendine has bölümler halinde anlatılıyor. Çeşitli durum/sorun örnekleri, olası çözüm tartışmalarına yer veriliyor. İçerisinde bol bol konularla ilgili deyişler var. Aldığım ve burada paylaşacağım notlar da aslında bu deyişlerden oluşuyor.

Herkesin vakti oldukça _mutlaka_ okuması gereken bir kitap olduğunu düşünüyorum. Hele ki iletişimimizin gittikçe koptuğu, birbirimizi dinlemeyi bıraktığımız şu günlerde bildiğimiz ama göz ardı ettiğimiz, unuttuğumu bir çok şeyi bize hatırlatacaktır eminim. Okurken &#8220;_Aaa evet, aynı durum benim de başıma geliyor!_&#8221; diyeceğiniz bir çok şeye rastlayacağınıza, bir çok dersler çıkaracağınıza eminim.

Dediğim gibi bu kitap öyle bir solukta okunup unutulması gereken bir kitap değil. Bu kitap anlayarak, üzerine düşünülerek okunması ve daha da önemlisi **ders çıkarılması** ve bu <span style="text-decoration: underline;">çıkarılan derslerin -bir şekilde- gerçek hayata uygulanması gereken</span> bir kitap.

Bu arada unutmadan. Bu <a title="Tongue Fu: Sözlü Dövüş Sanatı" href="http://www.idefix.com/kitap/tongue-fu-sozlu-dovus-sanati-sam-horn/tanim.asp?sid=URW41WNLDF3FMSB1TOBZ" target="_blank">ilk kitap</a> sonrasında Türkiye&#8217;de daha çok öğrenci, öğretmen ve velilerin ilgisini çekecek <a title="Okul Hayatında Tongue Fu Öğretmenler, Öğrenciler ve Veliler İçin İletişim Rehberi" href="http://www.idefix.com/kitap/okul-hayatinda-tongue-fu-ogretmenler-ogrenciler-ve-veliler-icin-iletisim-rehberi-sam-horn/tanim.asp?sid=ME1IHTPQTH6HYE6HUZ2F" target="_blank">ikinci bir kitap</a> daha yayınlanmış. Ona da göz atmakta fayda var.

Aşağıda kitapta yer alan, ilgimi çeken, üzerine düşünülmesi gerektiğine inandığım bazı alıntılar mevcut. Mutlaka ki konu içinde daha geniş ele alındığından ve örneklerle desteklediğinden anlaşılmaz gelen sözler de olabilir. Yine de kitabı okumaya üşenenler en azından başlangıç olarak bunlara göz atabilirler, atsınlar.

> **Kızgınlığı Hızla Aşmak**
> 
> > &#8220;Bir hakareti görmezden gelmek, çoğu zaman öcünü almaktan daha iyidir.&#8221; &#8211; Seneca.  
> > &#8220;Başka insanların sınırlı algılamalarının bizi tanımlamasına izin vermemeliyiz.&#8221;  
> > &#8220;Haklı olan bensem, uzlaşması gereken niçin ben olayım?&#8221;  
> > &#8220;Haklı olabiliriz ya da mutlu olabiliriz.&#8221;  
> > &#8220;Eğer başkalarının mutlu olmasını istiyorsanız, merhametli davranın. Eğer kendiniz mutlu olmak istiyorsanız, merhametli davranın.&#8221; &#8211; Dalay Lama.
> 
> **Zorlukları Nükteyle Karşılayın**  
> > &#8220;Ona gülebiliyorsanız, onunla birlikte yaşayabilirsiniz.&#8221; &#8211; Erma Bombeck.  
> > &#8220;Kahkaha hayatın darbelerini azaltan bir şok emicidir.&#8221;
> 
> **İnsanlarla Onların Dertlerini Konuşun**  
> > &#8220;Hiç kimse akıl almak istemez, istedikleri sadece teyit edilmektir.&#8221; &#8211; John Steinbeck.  
> > &#8220;Anlaşılmak bir lükstür.&#8221; &#8211; Ralph Waldo Emerson.  
> > &#8220;İçin fikir yürüterek girmedikleri bir durumdan insanları fikir yürüterek çıkartamazsınız.&#8221; &#8211; Jonathan Swift.  
> > &#8220;İnsanların bizim için harekete geçmesinden çok duygularımızı paylaşmasını isteriz.&#8221; &#8211; George Eliot.
> 
> **Şikayetleri Anında Sona Erdirin**  
> > &#8220;Lisanı geliştirmiş olmamızın nedeni, bence içimizin en derinlerinde yatan şikayet etme ihtiyacımızdır.&#8221; &#8211; Jane Wagner ve Lilly Tomlin.  
> > &#8220;Açıklama yapmaktan daha büyük bir zaman israfı olamaz.&#8221; &#8211; Benjamin Disraeli  
> > \*\*KÖH Treni\*\*: Kabul Et > Özür Dile > Harekete Geç  
> > &#8220;Bir şeyi doğru yapmak, niçin yanlış yapıldığını açıklamaktan daha az zaman alır.&#8221; &#8211; Henry Wadsworth Longfellow.  
> > &#8220;Çoğu insan problemlerin çevresinden dolaşmaya, onları çözmeye çalışmaktan daha çok zaman ve enerji harcıyor.&#8221; &#8211; Henry Ford.  
> > &#8220;Gerekçe üretme, düzelt!&#8221; &#8211; Frank Hubbard.  
> > &#8221; Başarılı bir kuruluşun göstergesi, problemleri olup olmadığı değil, problemlerin geçen seneninkilerle aynısı olup olmadığıdır.&#8221; &#8211; John Foster Dulles.
> 
> **Münakaşalardan Zarif Bir Şekilde Sıyrıl**  
> > &#8220;İyi davranışlar, küçük fedakarlıklardan oluşur.&#8221; &#8211; Ralph Waldo Emerson.  
> > &#8220;Tartışmacıların fikirleriyle birbirlerini ikna etmeyi başardığı bir münakaşaya daha hiç tanık olmadım.&#8221; &#8211; Thomas Jefferson.  
> > &#8220;İnsan iletişiminin en temel amacı uzlaşmadır, ya da öyle olması gerekir.&#8221; &#8211; M. Scott Peck.
> 
> **Oyunun Adını Koyun**  
> > &#8220;İncelik, düşman yaratmadan sözünü söyleyebilme sanatıdır.&#8221; &#8211; Anonim.  
> > &#8220;Düşmanımı dostum haline getirerek imha ederim.&#8221; &#8211; Abraham Lincoln.  
> > &#8220;Zeka, bizimle karanlık arasındaki yegane duvardır.&#8221; &#8211; Mark Van Doren.  
> > &#8220;Kuvvetlerle mücadele etmeyin, onları kullanın.&#8221; &#8211; R. Buckminster Fuller.
> 
> **Dilinizi Tutun**  
> > &#8220;Suskunluğu iyileştiremeyeceksen, konuşma.&#8221;  
> > &#8220;Sözcükleri ağzınızdayken yutmak, onları daha sonra yemekten daha iyidir.&#8221; &#8211; Franklin D. Roosevelt.  
> > &#8220;Öfkeliyken konuşun; bütün zamanlar için pişman olacağınız en iyi konuşmayı yapmış olursunuz.&#8221; &#8211; Henry Ward Beecher  
> > &#8220;Suskunluk güç kaynağıdır.&#8221; &#8211; Tongue Fu Düşüncesi.
> 
> **Ne Söyleyeceğinizi Bilmediğinizde Ne Söylemelisiniz?**  
> > &#8220;İnsanları huzursuz etmenin en güvenilir yolu -Yapmayın!- demektir.&#8221;
> 
> **Hata Değil Çözüm Bulun**  
> > &#8220;Hakikat anında ya nedenler vardır ya da sonuçlar.&#8221;  
> > &#8220;Bir münakaşadan kazançlı çıkmanın tek yolu ona hiç girişmemektir.&#8221;
> 
> **Kabul Edin, Münakaşaya Girmeyin**  
> > &#8220;Ama Siler, Ve Kabul Eder.&#8221;
> 
> **Eleştirmenlik Değil Koçluk Yapın**  
> > &#8220;İnsanlara &#8216;Yapmalıydın, etmeliydin.&#8217; demeye son verin.&#8221;  
> > &#8220;Biri yanlış yaptığında bunu yüzüne vurduğumuzda haklı bile olsak kızgınlık duyacaktır, çünkü yapacak bir şeyi yoktur; olan olmuştur.&#8221;  
> > &#8220;Bir dahaki sefere ya da bundan böyle nasıl doğru yapılacağını aktarmalıyız.&#8221;  
> > &#8220;Hatanın başarının düşmanı olduğunu düşünmek çok yaygın bir yanlıştır. Hata bir öğretmendir, acımasızdır ama en iyisidir.&#8221; &#8211; Thomas J. Watson.
> 
> **&#8220;Yapamam Çünkü&#8221; Engelini Kaldırıp Atın**  
> > &#8220;Birisiyle derdini paylaşmak bazen ona bir şey vermekten daha değerlidir, çünkü para insanın benliğinin dışındaki bir şeyken, anlayış armağan etmek onun ruhuyla iletişim kurmak anlamına gelir.&#8221; &#8211; W. H. Mountford.
> 
> **Aşırılığa Gitmekten Sakının**  
> > &#8220;Bilgelik sanatı, neyi görmezden gelmek gerektiğini bilme sanatıdır.&#8221; &#8211; William James.  
> > &#8220;Strese yol açan olaylar değildir, stresin nedeni sizin olayları yorumlayış tarzınızdır.&#8221;  
> > &#8220;Kendi başına iyi ya da kötü olan bir şey yoktur, bunu düşücelerimiz yapar.&#8221; &#8211; William Shakespeare.
> 
> **Kulak Verin**  
> > &#8220;Bir dost, bizi gerçekten anlayan, sorunlarımızı gözden geçirirken bize kulak verme sıkıntısına katlanan bir kişi, dünyaya bakışımızı bütünüyle değiştirebilir.&#8221; &#8211; Elton Mayo.  
> > &#8220;Öfke çoğu zaman ilgi için atılan bir çığlıktır.&#8221;
> 
> **Hayasız Davranışa Karşı Kurallar**  
> > &#8220;Güçlü yazı kısa olur.&#8221;  
> > &#8220;Bir sohbetin düzeyini sesi yükseltmek kadar alçaltan başka bir şey yoktur.&#8221; &#8211; Stanley Horowitz.
> 
> **Kavgaları Yatıştırın**  
> > &#8220;Tartışma bilgi değiş tokuşu; münakaşa ise duygu değiş tokuşudur.&#8221; &#8211; Robert Quillen.
> 
> **Açık Bir Kafayla Yaklaşın**  
> > &#8220;Ön yargı ne demektir? Ön yargı; mantığa dayalı olmayan bir görüş, kanıtlar dinlenmeden verilmiş bir hüküm, ilk ne zaman oluştuğunü bilemediğimiz bir duygudur.&#8221; &#8211; Carrie Chapman Catt.  
> > &#8220;Birçok insan düşündüğünü sanar, aslında yaptıkları sadece önyargılarını yeniden düzenlemektir.&#8221; &#8211; William James.
> 
> **Kontrolü Paylaşın**  
> > &#8220;Çatışma kontrol uğruna verilen bir mücadeledir.&#8221;  
> > &#8220;Bir kararı destekleyip desteklemeyeceğimiz bizim adımıza mı, yoksa bizimle birlikte mi alındığıyla çok ilgilidir.&#8221;  
> > &#8220;Kararı &#8220;birlikte&#8221; almak lazım, &#8220;rağmen&#8221; değil.&#8221;  
> > &#8220;Başka birisinin başına geldiği sürece her şey eğlencelidir.&#8221; &#8211; Will Rogers.
> 
> **Muharebelerinizi Kendiniz Seçin**  
> > &#8220;Hayatta öğrenmesi en zor şey, hangi köprüden geçmek hangi köprüyü yakmak gerektiğine karar verebilmektir.&#8221; &#8211; David Russell.  
> > &#8220;Tanrı bize; değiştirilmesi mümkün olmayan şeyleri sükunetle kabul etme inayetini, değiştirilmesi gereken şeyleri değiştirme cesaretini ve ikisini birbirinden ayırt edebilme bilgeliğini bağışlamıştır.&#8221; &#8211; Reinhold Niebuhr.  
> > &#8220;Ancak aptallar suyun derinliğini iki ayağıyla birden kontrol eder.&#8221; &#8211; Afrika Atasözü.  
> > &#8220;Herkes dünyayı değiştirmeyi düşünüyor, kimse kendini değiştirmeyi akıl etmiyor.&#8221; &#8211; Leo Tolstoy.
> 
> **Hayır Deyin!**  
> > &#8220;Size başarının değil ama başarısızlığın formülünü verebilirim: Herkese hoş görünmeye çalışın!&#8221; &#8211; Bill Cosby.  
> > &#8220;Bazı insanlar çılgınca herkes için her şey olmaya çabalar, ama sonunda en özen gösterdikleri insanlar için hiçbir şey olamadıklarını görürler.&#8221; &#8211; Maggie Bedrosian  
> > &#8220;Annemin işi suçluluk seyahatleri için seyahat acenteliğidir.&#8221;  
> > &#8220;Bir şey için dik duramazsanız her şey için yere düşersiniz.&#8221; &#8211; Anonim.
> 
> **Ustaca Çıkın**  
> > &#8220;Dünyanın yarısı söyleyecek bir şeyi olan ama söyleyemeyen, öteki yarısı da söyleyecek bir şeyi olmayan ama durmadan konuşan insanlardan oluşur.&#8221; &#8211; Robert Frost.
> 
> **Güven Duyun ve Öyle Davranın**  
> > &#8220;Endişelenmek aslında olmasını istemediğiniz bir şey için dua etmenin bir yoludur.&#8221;  
> > &#8220;Üzerine gittiğiniz her şeyi değiştiremezsini, ama üzerine gitmediğiniz şeyleri hiç değiştiremezsiniz.&#8221; &#8211; John F. Kennedy.
> 
> **İkna Etmenin Beş İlkesi**  
> > &#8220;Cesaret, hayatın huzur bağışlamak için talep ettiği fiyattır.&#8221; &#8211; Amelia Earhart.  
> > &#8220;Talihimizi kendimiz yapar sonra buna kader deriz.&#8221; &#8211; Benjamin Disraeli.  
> > &#8220;Öğretmede mesaj içerikte değil yöntemde; öğrenciye bir şeyler pompalamada değil onun ağzından bir şeyler almadadır.&#8221; &#8211; Ashley Montagu.  
> > &#8220;Fıkralar bazen hakikatin en etkili araçlarıdır ve çarpıcı ve yerinde olduklarında çoğu zaman kanıtlardan çok daha güçlüdürler.&#8221; &#8211; Tyrone Edwards.
> 
> **İnsanlara Taze Bir Başlangıç Olanağı Verin**  
> > &#8220;Eğer bir problem görüyorsanız, bu sizin probleminizdir. Eğer birisinin bu konuda bir şeyler yapması gerektiğini düşünüyorsanız, unutmayın ki siz de herkes kadar birisinizi.&#8221; &#8211; Zen Budizm Merkezi.  
> > &#8220;Yaptığı şeylerden duyduğumuz pişmanlık zamanla yatışabilir; asıl teselli bulmayan yapmadığımız şeylerden duyduğumuz pişmanlıktır.&#8221; &#8211; Sydney J. Harris.
> 
> **Duygularınızın Yönetimini Üstlenin**  
> > &#8220;Duygularınızı kontrol edememek küreksiz bir kayıkta gitmeye benzer; karşınıza çıkacak ilk kayaya çarpıp parçalanmaya mahkumsunuz demektir.&#8221; &#8211; Mahatma Gandi.  
> > &#8220;Çoğu insan zihninde olduğu kadar mutludur.&#8221; &#8211; Abraham Lincoln.
> 
> **Olumlu Bir Bakış Açınız Olsun**  
> > &#8220;Hayatı art arda gelen bir dizi dert ve sıkıntı olarak görebileceğimiz gibi, bir hazine birikimi olarak da görebiliriz. Bu tercihimize kalmıştır.&#8221; &#8211; Anonim.  
> > &#8220;Güzel hatıralar mutluluk için ikinci bir şanstır.&#8221; &#8211; Queen II. Elizabeth.
> 
> **Nezaketten Yaşatın**  
> > &#8220;Gelin birbirmize karşı daha nazik olalım.&#8221; &#8211; Aldous Huxley&#8217;in Son Sözleri.  
> > &#8220;İyilik, ne kadar küçük de olsa, hiçbir zaman boşa gitmez.&#8221; &#8211; Ezop.  
> > &#8220;Herkes huzuru kendi içinde bulmalıdır. Ve bunun gerçek bir huzur olması için dış koşullardan etkilenmemesi gerekir.&#8221; &#8211; Mahatma Gandi.
> 
> **Son Söz**  
> > &#8220;Nereden başlayacağınızı bilmiyorsanız başlayamazsınız.&#8221; &#8211; General George S. Patton.  
> > &#8220;Bilmek yetmez, uygulamamız gerekir. İstemez yetmez, yapmamız gerekir.&#8221; &#8211; Johann Goethe.  
> > &#8220;Mutluluk bir amaç değildir. Bir yan üründür.&#8221;  
> > &#8220;Yaşamınızı değiştirmek istiyorsanız hemen başlayın, hiçbir istisnaya izin vermeyin, atak olun.&#8221; &#8211; William James.

Kapak Görseli: <a href="http://unclewoodstock.deviantart.com/art/Argue-95440166" target="_blank">UncleWoodstok @deviantART</a>