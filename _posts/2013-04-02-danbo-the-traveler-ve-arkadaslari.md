---
id: 766
title: 'Danbo: The Traveler ve Arkadaşları'
date: 2013-04-02T13:08:00+03:00
author: Murat Eray KORKMAZ
layout: post
guid: http://www.murateray.com/?p=766
permalink: /danbo-the-traveler-ve-arkadaslari/
Views:
  - "929"
wpb_post_views_count:
  - "535"
custom_sidebar:
  - ""
saturn_post_views:
  - "101"
categories:
  - Model
tags:
  - boxzet
  - cubecraft
  - danbo
  - maket
  - model
---
Bu konuda kimseyi suçlamıyorum. Ancak illa ki suçlanması gereken birileri varsa bu kişiler de [İnci](https://twitter.com/inciayvaz "İnci Ayvaz") ve [Tunahan](https://twitter.com/thcinar "Tunahan Çınar")&#8216;dan başkası değildir. Suç konusunda aralarında yüzdelik bir dağılım da yapamıyorum. Biri ayağımı bu bataklığa soktu diğeri ise beni daha da içeriye çekti.

~

Her şey İnci&#8217;nin bana [Danbo](http://www.facebook.com/pages/Danbo/289251581736 "Danbo")&#8216;yu vermesi/göstermesiyle başladı. İnternette daha önceden onlarca fotoğrafını [görmüştüm](http://www.hongkiat.com/blog/danbo-amazon-cardboard-robot-photos/ "Danbo Fotoğrafları"). Kendisinin bir oyuncak olduğu konusunda bilgim vardı ama ötesi yoktu. &#8220;Aaa ne kadar da sempatik.&#8221; diyerek fotoğraflarına baktım ve unuttum.

Bir başıma [aylarca Budapeşte&#8217;de tek göz odada yaşayacağımı](http://gezg.in "Erasmus Hatıratı") tahmin etmiş olsa gerek, oda arkadaşı, yol arkadaşı olsun diye bir adet Danbo hediye etti bana.

<img alt="image-33" align="middle" class="aligncenter" /><img src="https://i2.wp.com/www.murateray.com/wp-content/uploads/2013/04/1_danbo.jpg?w=740" alt="Danbo The Traveler" align="middle" class="aligncenter" data-recalc-dims="1" /> 

Gerçi onu da tam olarak yaptı sayılmaz. Meğer bu Danbo sadece plastik bir oyuncak değil, aynı zamanda kartondan kes/yapıştır şeklinde yapılabilen bir &#8220;**arkadaş**&#8220;mış. Yemeğini &#8220;_Kendin pişir, kendin ye!_&#8221; şeklinde yiyen biri olduğumdan, yegane arkadaşımı da &#8220;_Kendim kesip, kendim yapıştırdım._&#8220;

<img src="https://i1.wp.com/www.murateray.com/wp-content/uploads/2013/04/11_danbo.jpg?w=740" alt="Danbo Yapım Aşaması" align="middle" class="aligncenter" data-recalc-dims="1" /> 

Ortalık biraz batsa da, zaman zaman &#8220;_Bit artık!_&#8221; nidaları eksik olmasa da oldukça keyifli bir süreç oldu. Bakıldığında oldukça basitmiş gibi dursa da aslında ne kadar fonksiyonel ve karmaşık olduğunu yaparken anlıyorsunuz. Hareketli kol ve bacak eklemleri, hareketli kafa gibi bir çok detayı mevcut.

Mutlaka ki orijinal plastik oyuncağı gibi olmuyor. Olmasın da; ruhsuz plastik malzemeden yapılmasın. Pinokyo&#8217;ya sahip olduğu ruhu yapıldığı ağaç verdi. Pekala bu kadar anlam yüklediğiniz bir şeyin, hayali de olsa, bir parça ruhu olsun. Kimbilir belki O da bir gün canlanır, sadece siz O&#8217;na konuşmazsınız, birlikte konuşursunuz.

Sonuç olarak, titiz bir çalışmayla çok güzel, her daim yanınızda, başucunuzda olan, sizin dırdırınızı çeken bir Danbo sahibi olabilirsiniz; tıpkı benim gibi!

<img src="https://i0.wp.com/www.murateray.com/wp-content/uploads/2013/04/12_danboyazi.jpg?w=740" alt="Danbo The Writer" align="middle" class="aligncenter" data-recalc-dims="1" /> 

Bu hikayemizin birinci bölümü.

~

Malum devir sosyal medya devri, devir her yaptığımız şeyi vakit kaybetmeden paylaştığımız, insanların gözüne gözüne soktuğumuz bir devir. Ben de bu noktada üzerime düşeni derhal yerine getirerek 4-5 saatlik çalışma sonucu kavuştuğum Danbo&#8217;yu hemen [twitter&#8217;da paylaştım](https://twitter.com/muraterayk/statuses/302913919637389312).

Zaten olanlar da bundan sonra oldu.

Sanki pusuda bekliyormuş gibi Tunahan hemen [cevap yazdı](https://twitter.com/thcinar/status/302917327056424961). Mesajıyla birlikte bir de nispet yapar gibi oda arkadaşlarının fotoğraflarını paylaşmıştı: &#8220;Hepimizin yakından tanıdığı V for Vendetta&#8217;nın [V](http://www.imdb.com/character/ch0002908 "V")&#8216;si ve Futurama&#8217;nın hiç bir işe yaramayan ama müthiş [yengeç dansı](http://www.youtube.com/watch?v=BkmRTjfFZ3w "Woop woop wopp") yapabilen doktoru [Dr. Zoidberg](http://www.imdb.com/character/ch0013047 "Dr. Zoidberg")&#8216;ü (_Şimdi imdb&#8217;den araştırırken farkettim. Zaten çizgi dizide karakteri dışlayıp duruyorlar. Karakter o kadar dışlanmış ki imdb&#8217;de [Futurama](http://www.imdb.com/title/tt0149460/fullcredits?ref_=tt_cl_sm#cast "Futurama")&#8216;nın sayfasında bile direkt adı yok!_).

[Bayılmıştım](https://twitter.com/thcinar/status/302922090363891713)! Benim de olmalıydılar! Zaten çok geçmeden O da çıkarmıştı [ağzındaki baklayı](https://twitter.com/thcinar/status/302923378858266624).

~

Ve bundan sonra hikayenin ikinci bölümü başlıyor.

Oldum olası &#8220;montaj&#8221; işine bayılmışımdır. Bir şeyleri birleştirmeyi seviyorum. Dönem dönem çeşitli maket/model işleriyle uğraşmıştım. Revell&#8217;in plastik araba-uçak modellerinden çok yapmıştım. Bir dönem ahşap gemi modelleriyle de uğraşmıştım. Sonra vakit darlığından, yer darlığından kaldı öyle. Hatta hala elimde, kutusu açılmamış yapılmayı beklen bir adet [Ferrari 250 GTO](http://www.squadron.com/product-p/rg7395.htm "Revell Ferrari 250 GTO 1:24") modeli vardır. Bu karton maket olayı ise yeniden bu tür işlere zaman ayırabilmem için gayet motive edici gibi duruyordu.

Danbo, yukarıda da bahsettiğim gibi oldukça kapsamlı bir modeldi. Zira her tarafı hareketliydi. Sadece kesmek değil yapıştırmak da gerekiyordu. Tunahan&#8217;ın modellerinin de aynı şekilde olduğunu sanıyordum. [CubeCraft](http://www.cubeecraft.com/genre/pop-culture/ "CubeCraft")&#8216;tan &#8220;Hemen yapmalıyım!&#8221; dediğim 2-3 tane modeli indirip çıktılarını alıp koşa koşa eve geldim, kesip parçaları çıkarmaya başladım.

<img src="https://i0.wp.com/www.murateray.com/wp-content/uploads/2013/04/10_dv.jpg?w=740" alt="Darth Vader Yapım Aşaması" align="middle" class="aligncenter" data-recalc-dims="1" /> 

Tam da o dönemlerde ne zamandır ertelediğim [Star Wars](http://www.imdb.com/find?q=star+wars&s=all "Star Wars") serisini yeni bitirmiş olmanın heyecanıyla ilk iki modelimi [Darth Vader](http://www.cubeecraft.com/cubee/darth-vader "Darth Vader") ve [Storm Trooper](http://www.cubeecraft.com/cubee/stormtrooper "Storm Trooper") olarak seçmiştim.

<img src="https://i2.wp.com/www.murateray.com/wp-content/uploads/2013/04/5_dvst.jpg?w=740" alt="Darth Vader ve Storm Trooper" align="middle" class="aligncenter" data-recalc-dims="1" /> 

Bu modeller Danbo&#8217;dan farklıydı. Nispeten -ne nispeten oldukça- basitti. Sadece kesmek yeterli oluyordu. Yapıştırmaya gerek yoktu, iç içe geçen şekillerde yapılıyordu. Yine de gerek yapması gerekse de oturup seyretmesi oldukça keyifliydi. Sonra bu ekibe [Steve Jobs](http://www.cubeecraft.com/cubee/steve-jobs "Steve Jobs") [dahil oldu](https://twitter.com/muraterayk/statuses/304911290969755649). Ve tabii ki kaçınılmaz olarak [V](http://www.cubeecraft.com/cubee/v-for-vendetta "V for Vendetta")!

<img src="https://i1.wp.com/www.murateray.com/wp-content/uploads/2013/04/4_vfv.jpg?w=740" alt="V for Vendetta" align="middle" class="aligncenter" data-recalc-dims="1" /> 

~

Tabii ki her şey bununla da sınırlı kalmadı. Bir kere başlayınca insan bırakamıyor kolay kolay. Tunahan&#8217;ın da ara ara gönderdiği linklerle farklı farklı siteler ve farklı farklı modeller de ortaya çıkmaya başladı.

<img src="https://i1.wp.com/www.murateray.com/wp-content/uploads/2013/04/8_bttf2.jpg?w=740" alt="Geleceğe Dönüş" align="middle" class="aligncenter" data-recalc-dims="1" /> 

Mesela bu model, [BoxZet](http://www.boxzet.com "BoxZet")&#8216;in serisinden bir tane. CubeCraft&#8217;tan daha farklı modeller var. Sadece karakter değil &#8220;Karakter ve Araç&#8221; şeklinde modeller mevcut. Üstelik stand ve kutusu da beraberinde geliyor. Ayrıca beyaz taslak bir araç da var. Pekala dilediğiniz gibi renklendirip kendi karakterlerinizi, araçlarınızı ortaya çıkarabiliyorsunuz.

Kendi karakteriniz demişken [Foldable.Me](https://www.foldable.me "Foldable.Me")&#8216;den de bahsetmeden geçmeyeyim. Bunlar tam olarak _**siz**_oluyorsunuz. Fotoğrafınızı gönderiyorsunuz ve bir adet sizden karton maket hazırlayıp size gönderiyorlar.

Tabii bunlar basit modeller. Tunahan yine çıtayı bir adım daha yükselterek bana bir adet [Back To The Future](http://www.imdb.com/title/tt0088763/ "Back To The Future")&#8216;ın [DeLorean](http://static.cargurus.com/images/site/2007/12/22/04/55/1983_delorean_dmc-12-pic-38289.jpeg) modelini [gönderdi](https://twitter.com/thcinar/status/302936415652675584 "DeLorean"). Göndermez olaydı demiyorum ama yapmasaydı iyiydi tabi. Zira sadece çıktıları almakla [yetindim](https://twitter.com/muraterayk/statuses/310857521982218241). Biraz başladım ama devamı gelmedi; zira cidden emek vermek oldukça fazla zaman ayırmak gerekiyor. Boş bir an kolluyorum bakalım.

Çıtayı yükseltmekten söz açılmışken [Paper Replika](http://www.paper-replika.com "Paper Replika")&#8216;nın sitesini de hatırlatıp sizi rahat bırakıyorum. Mesela şuradaki [USS Enterprise Modeli&#8217;](http://www.paper-replika.com/index.php?option=com_content&view=article&id=8223:uss-enterprise-aircraft-carrier-paper-model&catid=1:latest-news&Itemid=200144 "USS Enterprise Aircraft Carrier")ne göz atarak başlayın, ondan sonra buyrun gelin yeniden konuşalım.

~

Şu an Danbo önderliğindeki ekip gittikçe kalabalıklaşmaya başladı ve kalabalıklaşmaya da devam ediyorlar.

<img src="https://i0.wp.com/www.murateray.com/wp-content/uploads/2013/04/3_ekip.jpg?w=740" alt="Danbo ve Arkadaşları" align="middle" class="aligncenter" data-recalc-dims="1" /> 

Hal böyle olunca _koca_ evin bir köşesini onlara ayırmak şart oldu. Zaten ben _koca_ odanın ufak bir bölümünü kullanıyorum burada; var olsunlar da kalanı onların olsun!

<img src="https://i1.wp.com/www.murateray.com/wp-content/uploads/2013/04/9_sergi.jpg?w=740" alt="Ekip" align="middle" class="aligncenter" data-recalc-dims="1" /> 

~

Son olarak olası kaynakları derlemek gerekirse:

  * <http://www.cubeecraft.com>
  * <http://www.paper-replika.com>
  * [http://www.boxzet.com](http://www.paper-replika.com)
  * [http://www.foldable.me](http://www.paper-replika.com)
  * <http://www.robives.com>
  * <http://cubeecraft.deviantart.com>
  * <http://cubeecraft-collect.deviantart.com>
  * <http://cyberdrone.deviantart.com>
  * Angry Birds karakterlerinin yüksek çözünürlükleri: <http://www.mediafire.com/?4jk8bvym73uu2>